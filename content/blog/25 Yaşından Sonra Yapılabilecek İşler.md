---
title: "25 Yaşından Sonra Yapılabilecek İşler"
date: 2020-27-09 T16:38:55+03:00
draft: false
---

# 25 Yaşından Sonra Yapılabilecek İşler ( Sıfırdan)



​	 25 gerçekten çok önemli bir yaş. Bir insanın, özellikle de bir erkeğin pik yaptığı noktadır. Bazı şeyler için 30 çok geç 20 çok erken olabilir. Bu yaşlarda genelde insan gerçek sorumluluklarının neler olduğunu görür ve bunu kabul eder. Şahsen benim için çok zor ve sancılı süreçlerdi. Eminim bu ülkede yaşayan çoğu kişi için de böyle olmuştur.

&nbsp;





​	 Malesef bizim jenerasyonda şöyle bir problem var;  'mesleksizlik'. Anne ve babalarımız nedendir bilinmez ama üniversite olayına aşırı önem vermiş ve meslek edinme konusunda bizi bir şeylere sürüklememişlerdir. 93-94-95 jenerasyonundan bahsediyorum. Bence bu bize yapılmış en büyük kötülük. Bizden sonraki jenerasyonu hayal dahi edemiyorum. Umarım biz akıllanıp zamanında bize yapılan hataları bizden sonrakilere yapmayız.

&nbsp;





​	 İnsanlarımızda genelde 'üniversite okumak iyidir'  olayı mevcut. Bence hiç de öyle değil.  Şahsen ben keşke hiç gitmeseydim diyorum. Çünkü gerçekten hiçbir işime yaramadı ve yarayacağını da düşünmüyorum. Birçok insan için de böyledir eminim. Eğer spesifik bir bölüm okumayacaksınız, okuduğunuz bölümle aile/akraba işini yapmayacaksanız yada torpiliniz yoksa işiniz zor. KPSS kasmak zorundasınız. Bu da gerçekten sancılı bir süreç. Üniversitede tercih edilebilecek en mantıklı bölümler ile ilgili de bir şeyler yazmayı düşünüyorum. 

&nbsp;



 Gelelim bu yaşlarda üniversite olmadan, büyük bütçeler olmadan, baba evindeyken neler yapabiliriz. Elimizden ne gelir? En mantıklı tercih ne olur ?

&nbsp;





## Ağır İşler ( Beden gücü gerektiren )

&nbsp;

​	 Şahsen ben eğer 13-14 yaşlarında kendi başıma karar verip bir meslek öğrenmek isteseydim bunlar şunlar olurdu :

&nbsp;

###  Operatörlük

&nbsp;

​	 Bence en zevkli mesleklerden biri. Makine operatörlüğü. Kepçe, excavator, loader, JCB tarzı makineleri kullanmak. Bunlar tamamen tecrübeye dayalı şeyler. Emin olun aşırı zevk alabileceğiniz işler. Ayrıca şöyle de bir noktası var. Diyelim ki ufak bir yerde yaşıyorsunuz. Çok fazla makinesi olan yok. Kendinizi geliştirdikten sonra 2. el ucuza kendi makinenizi alıp iş yapabilirsiniz. Bunlar çok zor imkansız şeyler değil. 

&nbsp;



​	 Tek yapmanız gereken arayıp doğru insanı bulmak ve yanında çalışmak. Neden en başta baba evinde dedim ? Çünkü bu tarz meslekleri öğrenirken para kazanamayabilirsiniz. Bunlar uzun vadede işinize yarayacak olaylar olduğu için öğrenme aşamasında size para kazandırmaz. Belki cebinizden bile yiyebilirsiniz. Gider birinin yanında yağcı olarak işe başlar ve size makineyi öğretmesini istersiniz. Adam akıllı doğru dürüst birinin yanında çalışırsanız , emin olun çok şey kaparsınız. Bence eğer imkan varsa yapılabilecek en mantıklı hareket bu. 

&nbsp;



​	 Bu kısa bir süreç değil elbet. Öyle 1-2 ayda bitecek bir şey değil. Belki 1 yıl belki daha fazla sürecek. Ama işin sonunda sana kalıcı bir meslek sağlicak. Değmez mi ? Bence değer.

&nbsp;

​	 Makine operatörlerinin maaşları Türkiye içinde en düşük 3500 den başlar. Ki bu en ölü rakamdır. Tecrübeniz arttıkça yaptığınız işe göre artar. Ortalama 4.5 diyelim. Kullandığınız makine yeri geldiğinde trilyonluk makine.



![](https://www.barisbd.net/img/eee.gif)



&nbsp;&nbsp;

###   Sanayi İşleri

 &nbsp;

​	 Şahsen benim en çok sevdiğim 'torna,CNC makinesi ' tarzı; ortaya sıfırdan bir şey koyabildiğiniz işler. Yapması ,çalışması çok zevkli ve çok kazançlı. Bunların yanında '' araba tamiri, kaporta, hidrolik, kaynak vb.'' bir çok çalışma alanı var. Bir sanayiye gidip , sevdiğiniz bir mesleği öğrenmek istediğiniz zaman kimse size hayır demez. Bu tarz yerlerde ustalıktan çok insanlığa bakarlar. Ustana karşı saygı gösterir adam akıllı durursan ; kimse reddetmez. Ne biliyorsa öğretmeye çalışır. Ki sanayide çalışmak gerçekten işinin ehli olduğunuz zaman çok kazançlıdır. Kimse anasının karnında öğrenmedi sonuçta. Sen neden öğrenemeyesin ?

&nbsp;

​	 Bu tarz işlerde gelirinizin belli bir rakamı yok. Elinizden gelen işe ve yapabildiğiniz iş sayısına bağlı. Çok geçerli ve her zaman para kazandırabilecek işler.

&nbsp;

###  Ticaret

&nbsp;

​	 Ticaretin kanınızda olması gerekiyor biraz. Gözü açık ve araştırmacı konuşkan olmalısınız. Alıp satabileceğiniz bir ton şey var. En basitinden n11 trendyol gibi sitelerde toptan mal alıp satabilirsiniz. Her türlü getiri elde eder. Benim şuan ki planım plastik enjeksiyon makinesi yapıp bir şeyler üretmek. Kafamda böyle bir düşünce var. Neden olmasın. Neden yapılamasın. Bence basit bir işte asgari ücrete çalışmaktan çok daha iyidir. 

&nbsp;



​	Aklıma daha da başka fikirler geldikçe yazmayı düşünüyorum.